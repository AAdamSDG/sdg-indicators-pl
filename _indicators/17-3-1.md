---
layout: indicator
indicator_variable_1: ogółem
kategorie: null
zmienne: null
jednostka: procent
pre: 1
graph: longitudinal
source_url: 'www.stat.gov.pl'
title: >-
  Oficjalna Pomoc Rozwojowa (ODA) w relacji do dochodów budżetu państwa ogółem
permalink: /statistics_glob/17-3-1/
sdg_goal: 17
indicator: 17.3.1
target_id: '17.3.1'
graph_title: Oficjalna Pomoc Rozwojowa (ODA) w relacji do dochodów budżetu państwa ogółem
nazwa_wskaznika: >-
  <b>17.3.1 Oficjalna Pomoc Rozwojowa (ODA) w relacji do dochodów budżetu państwa ogółem</b>
cel: >-
  Cel 17. Partnerstwa na rzecz celów
zadanie: 17.3 Zmobilizować dodatkowe środki finansowe dla krajów rozwijających się z różnorodnych źródeł
definicja: >-
  Relacja sumy bezpośrednich inwestycji zagranicznych (BIZ) oraz przekazanej oficjalnej pomocy rozwojowej (ODA) do wysokości budżetu państwa.
jednostka_prezentacji: procent [%]
dostepne_wymiary: ogółem
wyjasnienia_metodologiczne: >-
  <p>Do <b>Oficjalnej Pomocy Rozwojowej </b>(ang. <i>Official Development Assistance</i> – ODA) zaliczane są darowizny i pożyczki przekazywane przez instytucje rządowe lub organizacje międzynarodowe, mające na celu wsparcie rozwoju gospodarczego i dobrobytu w krajach rozwijających się. Pożyczki są uważane jako ODA wtedy, gdy zawierają element darowizny o wartości udzielanej pomocy przynajmniej: </p>
  <p>  • 45% dla krajów najsłabiej rozwiniętych i innych krajów o niskich dochodach (least developed countries and other low income countires – LDCs & other LICs), wyliczony przy stopie dyskontowej 9%, </p>
  <p>  • 15% dla krajów o średnich i niskich dochodach (lower middle income countries – LMICs), wyliczony przy stopie dyskontowej 7%, </p>
  <p>  • 10% dla krajów o średniowysokim dochodzie (upper middle income countries – UMICs), wyliczony przy stopie dyskontowej 6%. </p>
  Do ODA <b>zaliczana jest </b>również pomoc techniczna, mająca na celu rozwój zasobów ludzkich, podniesienie kwalifikacji oraz możliwości technicznych i produkcyjnych krajów rozwijających się. Pomoc ta polega między innymi na przekazywaniu wiedzy i doświadczeń w postaci szkoleń, delegowania ekspertów, inicjowania badań i/lub pokrywania wynikających z tego kosztów.</p>
  <p>Do ODA <b>nie zalicza się </b>dotacji przeznaczonych na wydatki wojskowe.</p>
  <p>Warunkiem zaklasyfikowania współpracy jako Oficjalnej Pomocy Rozwojowej jest to, aby kraj partnerski, na rzecz którego udzielane jest wsparcie, znajdował się na liście Komitetu Pomocy Rozwojowej OECD (<i>Development Assistance Committee</i>).</p>
  <p>W zależności od sposobu realizacji pomocy możemy wyróżnić : </p>
  <p><b>  • pomoc dwustronną </b>– podejmowana przez donatora bezpośrednio w kraju partnerskim bądź poprzez organizację międzynarodową w formie wpłaty celowej na rzecz kraju partnerskiego (earmarked contribution) lub w formie wpłaty na określony program/fundusz zarządzany przez organizację, </p>
  <p><b>  • pomoc wielostronną </b>– udzielana w formie wpłat do budżetów ogólnych organizacji międzynarodowych, których lista jest corocznie aktualizowana przez Sekretariat DAC OECD. </p>
  <p>Aktualna metodologia DAC OECD zbierania danych na temat pomocy rozwojowej w formacie CRS (Creditor Reporting System) pozwala na oznaczanie sektora wsparcia i markera jedynie przy przepływach dwustronnych. Do wskaźnika nie będą zatem zaliczone wydatki w ramach pomocy wielostronnej w formie wpłat do budżetów ogólnych takich organizacji, jak np. FAO (<i>Food and Agriculture Organization</i>) czy WFP (<i>World Foof Programme
  </i>), które również działają w obszarze rolnictwa.</p>
  <p>Z uwagi na trwający aktualnie proces modernizacji ODA spodziewamy się, że od 2018 r. wskaźnik ODA będzie prezentowany w formie ekwiwalentu grantu, uwzględniającej jedynie element grantu pomnożony przez wartość danego przepływu. Zniknie zatem podział na wydatkowanie ODA brutto i netto. Dodatkowo trwają prace nad włączeniem do ODA innych przepływów, np. kwot zmobilizowanych przez sektor publiczny z instrumentów sektora prywatnego. Aktualnie konstruowany jest alternatywny do ODA wskaźnik TOSSD (Total Oficial Support for Sustainable Development), który będzie mierzyć środki przeznaczane na wdrożenie SDGs.</p>
  <p>Oficjalna Pomoc Rozwojowa w Polsce świadczona jest na podstawie ustawy o współpracy rozwojowej z dnia 16 września 2011 r. (Dz.U. 2011 r., Nr 234, poz. 1386). Polska współpraca rozwojowa prowadzona jest w oparciu o Wieloletni Program Współpracy Rozwojowej opracowywany na okres minimum 4 lat. Ustawa definiuje współpracę rozwojową jako ogół działań podejmowanych przez organy administracji rządowej w celu udzielenia państwom rozwijającym się pomocy rozwojowej, pomocy humanitarnej oraz realizację działań edukacyjnych na rzecz podniesienia świadomości i zrozumienia problemów i współzależności globalnych.</p>
  <p>Za zagadnienia związane z pomocą rozwojową w Polsce odpowiedzialne jest Ministerstwo Spraw Zagranicznych, które opracowało „Wieloletni program współpracy rozwojowej na lata 2016-2020, w oparciu o który polska współpraca rozwojowa koncentruje się na krajach Partnerstwa Wschodniego (Białoruś, Gruzja, Mołdawia, Ukraina) oraz Afryki, Azji i Bliskiego Wschodu (Etiopia, Kenia, Mjanma, Palestyna, Senegal, Tanzania). Polska współpraca rozwojowa służy wzmocnieniu rządów prawa i wspieraniu reform decentralizacyjnych oraz zwalczaniu korupcji, a także przestrzeganiu praw człowieka i swobód obywatelskich. Wśród celów współpracy rozwojowej są: poprawa opieki zdrowotnej i dostępu do edukacji oraz wsparcie dla przedsiębiorczości i rolnictwa, a także ochrona środowiska naturalnego, w tym zapobieganie skutkom klęsk żywiołowych. Działania objęte programem finansowane są ze środków Ministerstwa Spraw Zagranicznych, rezerwy celowej budżetu państwa przeznaczonej na współpracę rozwojową i funduszy innych resortów.</p>
  <p><b>Budżet państwa</b>, zgodnie z art. 110 ustawy z dnia 27 sierpnia 2009 r. o finansach publicznych, określa: </p>
  <p>  1. łączną kwotę prognozowanych podatkowych i niepodatkowych dochodów budżetu państwa  </p>
  <p>  2. łączną kwotę planowanych wydatków budżetu państwa </p>
  <p>  3. kwotę planowanego deficytu budżetu państwa wraz ze źródłami jego pokrycia  </p>
  <p>  4. łączną kwotę prognozowanych dochodów budżetu środków europejskich </p>
  <p>  5. łączną kwotę planowanych wydatków budżetu środków europejskich </p>
  <p>  6. wynik budżetu środków europejskich  </p>
  <p>  7. łączną kwotę planowanych przychodów budżetu państwa  </p>
  <p>  8. łączną kwotę planowanych rozchodów budżetu państwa  </p>
  <p>  9. planowane saldo przychodów i rozchodów budżetu państwa  </p>
  <p>  10. limit zobowiązań z tytułu zaciąganych kredytów i pożyczek oraz emitowanych papierów wartościowych.</p>
zrodlo_danych: Ministerstwo Finansów / Ministerstwo Spraw Zagranicznych
czestotliwosc_dostępnosc_danych: Dane roczne  od 2010 r.
uwagi: >-
  Wskaźnikiem zasadniczym, przyjętym przez ONZ, monitorującym cel 17.3 Agendy 2030, jest wskaźnik 17.3.1 Bezpośrednie inwestycje zagraniczne (BIZ), oficjalna pomoc rozwojowa i współpraca Południe-Południe w relacji do całkowitego budżetu krajowego [%]Wskaźnik nie uwzględnia współpracy Południe-Południe oraz bezpośrednich inwestycji zagranicznych.
---
