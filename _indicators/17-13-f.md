---
layout: indicator
indicator_variable_1: ogółem
kategorie: null
zmienne: null
jednostka: procent
pre: 1
graph: longitudinal
source_url: 'www.stat.gov.pl'
title: >-
  Macierz Makroekonomiczna: Wynik sektora instytucji rządowych i samorządowych w relacji do PKB
permalink: /statistics_glob/17-13-1-f/
sdg_goal: 17
indicator: 17.13.1.f
target_id: '17.13.1.f'
graph_title:  >-
  Macierz Makroekonomiczna: Wynik sektora instytucji rządowych i samorządowych w relacji do PKB
nazwa_wskaznika: >-
  <b>17.13.1.f Macierz Makroekonomiczna Wynik sektora instytucji rządowych i samorządowych w relacji do PKB</b>
cel: >-
  Cel 17. Partnerstwa na rzecz celów
zadanie: 17.13 Zwiększyć globalną stabilność makroekonomiczną, w tym poprzez koordynację i spójność polityk
definicja: >-
  Stosunek skonsolidowanej wartości deficytu lub nadwyżki sektora instytucji rządowych i samorządowych w danym roku do wartości nominalnej produktu krajowego brutto w tym samym roku, wyrażony procentowo.
jednostka_prezentacji: procent [%]
dostepne_wymiary: ogółem
wyjasnienia_metodologiczne: >-
  <p><b>Wynik (deficyt lub nadwyżka) sektora instytucji rządowych i samorządowych </b>jest to jego zadłużenie lub wierzytelności netto, skorygowane o przepływy odsetkowe od transakcji pochodnymi instrumentami finansowymi swap (swap-y to umowy kontraktowe pomiędzy dwiema lub więcej stronami, które zgadzają się dokonać wymiany przyszłych strumieni płatności, związanych zwykle z instrumentami dłużnymi lub walutami obcymi, na wcześniej ustalonych zasadach).</p>
  <P>Wskaźnik jest obliczany według obowiązującej w krajach Unii Europejskiej metodologii ESA 2010 (European System of National and Regional Accounts), wprowadzonej rozporządzeniem Parlamentu Europejskiego i Rady (UE) nr 549/2013 z 21 maja 2013 r. ESA 2010 w zakresie definicji, zasad, zapisów księgowych i klasyfikacji jest generalnie zgodny z międzynarodowym systemem rachunków narodowych – 2008 SNA (System of National Accounts of United Nations). Różnice pomiędzy ESA a SNA (dotyczące głównie sposobu prezentacji rachunków) wynikają ze specyfiki wykorzystania systemu rachunków w UE, która wymaga większej precyzji w definicjach i w zasadach księgowych.</p>
  <p>Wskaźnik jest obliczany z uwzględnieniem konsolidacji wewnętrznej w ramach sektora instytucji rządowych i samorządowych, co wiąże się z wyeliminowaniem transferów wewnątrz sektora. Ujęcie to eliminuje wielokrotne liczenie niektórych wielkości i zapewnia poprawne wyliczenie wyniku całego sektora, gdyż pomija zadłużenie lub wierzytelności instytucji rządowych i samorządowych wobec podmiotów zaliczanych do tego samego sektora.</p>
  <p>Informacje o wyniku sektora instytucji rządowych i samorządowych są spójne z danymi opracowanymi zgodnie z rozporządzeniem Rady (WE) nr 479/2009 z 25 maja 2009 r. o stosowaniu Protokołu w sprawie procedury dotyczącej nadmiernego deficytu (EDP – Excessive Deficit Procedure) załączonego do Traktatu ustanawiającego Wspólnotę Europejską, z późniejszymi zmianami.</p>
  <p><b>Sektor instytucji rządowych i samorządowych </b>– zgodnie z ESA 2010 – obejmuje następujące podmioty gospodarki narodowej:</br>
  a) podmioty działające na zasadach określonych w ustawie o finansach publicznych (jednostki budżetowe, fundusze celowe, a od 2010 r. także samorządowe zakłady budżetowe, agencje wykonawcze i instytucje gospodarki budżetowej oraz działające do 2005 r. środki specjalne jednostek budżetowych, w latach 2005–2010 – rachunek dochodów własnych jednostek budżetowych oraz do 2010 r. – zakłady budżetowe i gospodarstwa pomocnicze jednostek budżetowych, łącznie z prowadzącymi działalność gospodarczą, oraz fundusze motywacyjne), </br>
  b) podmioty, których system finansowy został określony odrębnymi ustawami, a których podstawowym źródłem finansowania są dotacje z budżetu państwa (publiczne szkoły wyższe, Polska Akademia Nauk i tworzone przez nią jednostki organizacyjne, Krajowy Fundusz Drogowy oraz inne fundusze zarządzane przez Bank Gospodarstwa Krajowego, jednostki doradztwa rolniczego oraz agencje rządowe), </br>
  c) samodzielne publiczne zakłady opieki zdrowotnej, </br>
  d) państwowe i samorządowe instytucje kultury oraz państwowe instytucje filmowe, </br>
  e) fundusze mające osobowość prawną, które są powiązane z budżetem państwa lub z budżetami jednostek samorządu terytorialnego, </br>
  f) instytucje obsługujące fundusze ubezpieczeń społecznych (ZUS, KRUS) wraz z zarządzanymi przez nie funduszami oraz Narodowy Fundusz Zdrowia (w okresie 1 I 1999 r. – 31 III 2003 r. – kasy chorych), </br>
  g) szpitale publiczne działające w formie spółek kapitałowych oraz szpitale działające w formie instytutów badawczych (wyłączone z sektora przedsiębiorstw niefinansowych), </br>
  h) Bankowy Fundusz Gwarancyjny (wyłączony z sektora instytucji finansowych), </br>
  i) inne jednostki, w tym przedsiębiorstwa publiczne oraz instytucje niekomercyjne spełniające kryteria ESA 2010 w zakresie klasyfikacji do sektora instytucji rządowych i samorządowych.</p>
  <p><b>Produkt krajowy brutto (PKB) </b>obrazuje końcowy rezultat działalności wszystkich podmiotów gospodarki narodowej (jednostek będących rezydentami) w danym roku. Szczegółową definicję i metodologię obliczania PKB określa rozporządzenie Parlamentu Europejskiego i Rady (UE) nr 549/2013 z 21 maja 2013 r. w sprawie europejskiego systemu rachunków narodowych i regionalnych w Unii Europejskiej (ESA 2010).</p>
zrodlo_danych: Główny Urząd Statystyczny
czestotliwosc_dostępnosc_danych: Dane roczne  od 2010 r.
---
